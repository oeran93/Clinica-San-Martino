<description>
	Anni di esperienza al servizio del paziente. La clinica San Martino nei propri ambulatori vanta la collaborazione di stimati professionisti in grado di prendere in carico l’assistito offrendo piani di cura dettagliati e personalizzati. I medici sono accuratamente selezionati dalla Direzione Sanitaria e prestano la loro opera ampliando così le opportunità di prevenzione, monitoraggio e terapia, anche grazie all’ausilio di tecnologie all’avanguardia Nei Poliambulatori sono attive numerose discipline mediche e le prestazioni sono erogate nel rispetto della privacy dell’assistito sia in regime privatistico che in convenzione con le assicurazioni e gli enti di categoria.
</description>

<ca>
La cardiologia è una disciplina che si occupa dello studio del più importante organo muscolare, il cuore, che rappresenta il centro dell’apparato circolatorio.
L’ambulatorio di cardiologia della clinica San Martino assicura ad ogni paziente, grazie alla sua equipe altamente specializzata, cure sempre più efficaci e aggiornate delle malattie cardiovascolari acquisite e congenite.
Le malattie cardiovascolari sono ancora oggi  la prima causa di morte al mondo. Fra le malattie cardiache più diffuse ritroviamo l’angina stabile da sforzo, l’angina instabile e l’infarto del miocardio. La clinica vanta apparecchiature diagnostiche di ultima generazione.
L’eccellente qualità delle immagini generate e la conseguente precisione delle informazioni rilevate, consentono  al medico cardiologo di raggiungere un elevato livello diagnostico.
L’ecocardiografia, invece, è un esame che registra  il battito cardiaco ed esamina la direzione del flusso sanguigno.
Permette di esaminare la dimensione del cuore e la condizione delle valvole del paziente per determinare quanto efficacemente il cuore si contrae.
L’esame ecografico  dà al cardiologo un quadro completo del cuore a riposo, mentre l’eco- stress da sforzo noto anche come ECG o EKG, è in grado di misurare la capacità del cuore di rispondere allo stress fisico in un ambiente clinico controllato.
L’obiettivo del nostro staff medico è quello di aiutare i pazienti a mantenere un cuore sano e prevenire gravi emergenze mediche in futuro. Siamo impegnati  inoltre a educare ogni singolo paziente ad un corretto stile di vita, primo step per la prevenzione di eventuali disturbi e patologie cardio-circolatori.
</ca>

<de>La dermatologia è la branca della medicina che si occupa dello studio delle malattie della pelle.
Ogni caso dermatologico va affrontato nella sua globalità, in quanto alcuni disturbi non riguardano esclusivamente l’epidermide,  ma sono manifestazioni di problemi di altra entità.
Il medico dermatologo è quindi uno specialista che si occupa della prevenzione, diagnosi e cura di questa tipologia di disturbi.
L’ambulatorio di dermatologia della clinica San Martino garantisce la presenza dei migliori specialisti dermatologi che, unitariamente alle tecniche più avanzate per la diagnostica ambulatoriale e chirurgica, svolgono la propria attività nel campo della dermatologia clinica (psoriasi, acne), della allergologia, della dermatologia pediatrica e delle micosi cutanee (orticaria, prurito, eczemi).</de>

<en>L’Endocrinologo è un medico che si è specializzato nella diagnosi e cura delle malattie del sistema endocrino.
Il sistema endocrino comprende tutte quelle ghiandole, cioè organi del corpo umano, che producono delle sostanze chiamate ormoni; queste sostanze regolano e controllano il metabolismo, la riproduzione, la crescita e lo sviluppo sessuale.
Le ghiandole del sistema endocrino sono la tiroide, le paratiroidi, il pancreas, i surreni, l’ipofisi, le ovaie e i testicoli.
L’ambulatorio di endocrinologia della clinica San Martino si occupa delle malattie e delle disfunzioni che interessano queste ghiandole come il diabete, la menopausa, l’osteoporosi, le dislipidemie, l’infertilità, i difetti di crescita, i disturbi del metabolismo del calcio e del fosforo, i disordini del peso e dell’alimentazione, l’aumento e la riduzione della produzione degli ormoni.
In particolare siamo specializzati nella cura dei disturbi della più importante ghiandola mediana che abbiamo, il cui funzionamento è fondamentale per garantire il benessere di tutto il corpo: la tiroide.
L’ipotiroidismo e l’ipertiroidismo colpiscono oggi milioni di italiani, soprattutto donne.
I sintomi delle malattie tiroidee sono aspecifici, ovvero comuni a molte patologie e quindi sono talvolta difficili da individuare ed indentificare.
L’ambulatorio di endocrinologia della clinica San Martino  si avvale della collaborazione di diversi specialisti di comprovata esperienza e specializzati nell’individuazione, trattamento e cura di tutte le patologie fin qui descritte.</en>

<fi>La fisioterapia è una branca della medicina che si occupa della prevenzione, diagnosi, cura e riabilitazione dei pazienti affetti da patologie o disfunzioni congenite o acquisite in ambito neuro-muscoloscheletrico e viscerale. Tra le soluzioni adottate molteplici interventi terapeutici, tra cui la terapia fisica, la terapia manuale/manipolativa, la massoterapia, la chinesiterapia, la terapia posturale e la terapia occupazionale. Il fisioterapista assiste il paziente nel recupero funzionale per le menomazioni e le disabilità motorie. A prescindere dalla causa all’interno di un programma terapeutico sono applicate tecniche di base e speciali esercizi in vista della rieducazione funzionale per il recupero delle abilità perdute a causa del recente evento morboso. Con la fisioterapista è inoltre possibile effettuare trattamenti su indicazione medica ed intervenire nelle situazioni in cui le funzioni motorie, respiratorie o cardio-circolatorie sono compromesse da malattie, malformazioni congenite, incidenti o invecchiamento. I trattamenti non sono esclusivamente terapeutici, ma anche preventivi.</fi>

<mi>La medicina interna è una specializzazione che comprende lo studio della scienza medica in senso lato, con lo scopo di comprendere i problemi di salute del malato visto nella sua globalità e complessità. Si interessa principalmente delle malattie il cui trattamento terapeutico è prevalentemente effettuato mediante uso di farmaci o educazione igienico/sanitaria.
Il metodo applicato è quello di valutare e di affrontare nel singolo individuo lo stato di salute, sotto l’aspetto preventivo, diagnostico, terapeutico e riabilitativo riconoscendo e interpretando e trattando i diversi sintomi accusati dal paziente e, nel caso, indirizzandolo ad un altro medico specialista per poi coordinarsi e offrire il miglior livello possibile di assistenza al malato.
Il medico internista è in grado di seguire un paziente in tutte le fasi della sua vita, dall’adolescenza alla vecchiaia.
In quest’ottica di massima collaborazione tra tutti i poliambulatori specialistici si inserisce l’ambulatorio di medicina interna della clinica San Martino, un punto di riferimento per i pazienti di tutte le età che hanno bisogno di consulenza a 360 gradi e di un team di esperti ai quali affidare la propria salute.</mi>

<ms>Il sonno occupa circa un terzo della vita di ogni uomo. Le sue funzioni sono varie e non ancora del tutto definite, tra le più importanti ricordiamo l’apprendimento e la memoria, la crescita neuronale, la conservazione dell’energia, la termoregolazione e la modulazione delle emozioni.
Attualmente la classificazione internazionale dei disturbi del sonno (ICSD2) riconosce almeno 60 disturbi-sonno relati e si stima che il 15-20% della popolazione ne soffra, con conseguenti implicazioni negative sulla regolazione di tutte le funzioni sopra elencate.
La “Medicina del Sonno”, a partire dagli anni ’60, ha iniziato a sviluppare un notevole interesse nei confronti del sonno fisiologico e dei suoi disturbi. Attualmente la medicina del sonno rappresenta una branca multidisciplinare della medicina che coinvolge, oltre ai neurologi, diverse specialità come psichiatri, psicologi, pneumologi, otorinolaringoiatri, chirurghi maxillo-facciali, odontoiatri e pediatri. La clinica San Martino si propone, quindi, grazie ad un team di esperti di comprovata esperienza e professionalità, come centro di eccellenza nella diagnosi e cura dei disturbi del sonno sia negli adulti che nella popolazione pediatrica.
Di seguito sono elencati i principali disturbi del sonno.</ms>

<nu>Il nutrizionista segue e consiglia le persone da un punto di vista alimentare  sia che si trovino in condizioni fisiologiche ottimali sia che presentino patologie. Nel corso della visita lo specialista  elabora regimi e piani nutrizionali personalizzati, anche in stretta collaborazione con il medico, nel rispetto delle indicazioni e dello stato di salute dell’assistito. I bisogni dell’individuo vengono identificati e correlati all’alimentazione e alla nutrizione attraverso un colloquio e una volta definito un piano nutrizionale appropriato alle esigenze emerse il professionista ne verifica l’andamento e gli effetti.</nu>

<og>La grande attenzione che la clinica San Martino riserva alle donne si concretizza nella presenza di un ambulatorio di ginecologia ed ostetricia di eccellenza.
Qui i nostri migliori specialisti seguono le pazienti non solo nella diagnosi e nella cura delle patologie ginecologiche ma si impegnano a seguire la donna in tutte le fasi evolutive della sua vita.
I nostri medici ginecologi offrono sostegno alle adolescenti, accompagnandole e supportandole nell’importante sviluppo della consapevolezza sessuale, della prevenzione e delle prime problematiche ginecologiche.
Durante l’età fertile, la donna è accompagnata in tutte le fasi della gravidanza e della ricerca di essa e viene attentamente seguita  nella tutela e nella prevenzione della sua salute.
In menopausa, la donna verrà supportata non solo clinicamente ma soprattutto psicologicamente, aiutandola ad acquisire una nuova coscienza di sé ed una nuova consapevolezza del suo essere donna.</og>

<ol>Il medico otorinolaringoiatra si  occupa del trattamento medico e chirurgico delle patologie dell’orecchio, del naso, della gola e di tutto il distretto  testa-collo. L’attività della clinica San Martino è rivolta alla Otorinolaringoiatria sia a livello ambulatoriale che a livello chirurgico. Disponiamo infatti di una serie di apparecchiature diagnostiche  particolarmente avanzate che consentono ai nostri specialisti, dopo una prima indagine strumentale, di diagnosticare e prescrivere le terapie  più mirate e di affrontare quindi la patologia secondo i più moderni standard tecnologici e terapeutici. Le prestazioni erogate dalla clinica sono: - Visita Otorinolaringoiatrica  - Laringofibroscopia – Rinofibroscopia</ol>

<or>Il raggiungimento di un buon risultato è il frutto di un lavoro di equipe dove il principale protagonista è il paziente e la sua volontà di percorrere un percorso, talvolta anche lungo, per il raggiungimento del suo benessere.  Presso la Clinica San Martino è  attivo l’ambulatorio di Ortopedia dove l’impegno dei professionisti è quello di portare i pazienti  ad un miglioramento.</or>

<os>L’osteopatia è una medicina complementare basata sulla centralità del ruolo del sistema muscolo-scheletrico nell’insorgenza delle malattie e nel mantenimento della salute. Gli osteopati che esercitano negli ambulatori della Clinica San Martino eseguono manipolazioni a livello osseo e muscolare e sono spesso in grado di risolvere problemi di pazienti affetti da dolore e infiammazione senza l’utilizzo di medicinali.
L’osteopatia è una disciplina che ben si presta alla collaborazione con altri reparti e ambulatori, in particolare alla Clinica San Martino il nostro team di osteopati collabora con:</os>

<se>Il tumore più diffuso tra le donne è quello al seno, comunque identificabile precocemente con visite periodiche e con l’esame mammografico. La mammografia è un esame radiologico che consente di valutare la mammella nella sua completezza e viene eseguito mediante l’utilizzo di apposite apparecchiature, prevalentemente digitali. Nella Clinica San Martino l’utilizzo di tecnologie di ultima generazione consente un netto risparmio della dose di irradiazione. L’incidenza dei tumori della mammella è attualmente dell’8-10% nella popolazione femminile: e quindi 8-10 donne su 100 sono destinate ad ammalarsi di tumore della mammella nella loro vita e quindi la diagnosi precoce diventa molto importante per la programmazione chirurgica e terapeutica. L’esame può anche essere eseguito  in donne con protesi. E in caso di mammelle dense deve essere sempre integrato da ecografia. Le donne attorno ai 40 anni devono sottoporsi a una prima mammografia per la prevenzione secondaria dei tumori ed è consigliata la mammografia con cadenza annuale tra i 40 e i 50 anni e poi ogni 12-18 mesi.  Attraverso la mammografia possono essere evidenziate  opacità o distorsioni irregolari anche di piccolissime dimensioni che possono essere la prima spia di una lesione tumorale in fase iniziale.  Talora infine il tumore può rendersi evidente solo con microcalcificazioni più o meno irregolari.</se>

<ua>L’urologia è una specialità medica e chirurgica che si occupa delle patologie dell’apparato genito-urinario sia maschile che femminile formato da: reni, ureteri e vescica, prostata, organi genitali maschili esterni.
</ua>

