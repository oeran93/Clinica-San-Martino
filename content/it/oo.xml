<description>Il reparto odontoiatria della Clinica San Martino mette a disposizione di ciascun paziente la  maturata esperienza dei professionisti che vi collaborano.</description>
<more_info>
Situata al piano interrato della Clinica San Martino, il reparto di odontoiatria presenta un ampia zona destinata all’attesa con una saletta più piccola dedicata ai bambini e la zona di reception/amministrazione da cui si sviluppano due corridoi in cui sono presenti diverse sale operative,  laboratori e  sale di sterilizzazioni.
<br>
All’interno di ciascuna sala operativa sono presenti apparecchi radiografici che per loro costruzione sono adatti ad una facile detersione e igiene in modo tale da garantire una maggiore sicurezza per operatori e pazienti. Le superfici di lavoro vengono protette con idonee barriere e decontaminate con appositi disinfettanti tra un paziente e l’altro. Per quanto riguarda la sterilizzazione vengono utilizzate autoclavi di classe B seguendo le più restrittive norme in materia cosi da assicurare adeguata protezione verso ciascuna tipologia di contaminazione.
<br>
Grazie al costante aggiornamento e scambio di informazioni tra l’equipe di medici che opera nella struttura, nonché alla presenza delle più moderne e sofisticate apparecchiature, ai pazienti sono offerti servizi di alto standard qualitativo, a prezzi accessibili e al passo con le tecniche più avanzate di intervento.
<br>
Per completare il servizio offerto, il reparto di odontoiatria opera in stretta collaborazione con il reparto di chirurgia e maxillo-facciale.
<br>
Tra le diverse specialità trattate nel reparto odontoiatrico:
<br>
Terapie CONSERVATIVE volte alla cura e conservazione degli elementi dentari andando a ripristinare l’integrità anatomo-funzionale avvalendosi anche di metodologie moderne altamente estetiche:
<br>
otturazioni in composito eseguite con materiale di colore pressoché identico a quello del dente
intarsi e faccette in ceramica
Terapie ENDODONTICHE che si occupano del trattamento dei canali radicolari cosi da evitare (o curare) infiammazioni dei tessuti vascolo-nervosi, granulomi ed ascessi tramite asportazione del tessuto ormai necrotico, detersioni, modellazioni e sigillature dei canali
<br>
Terapie PARODONTICHE che consistono nella cura e trattamento dei tessuti del parodonto, ovvero il sostegno del dente (gengiva, legamento parodontale, il cemento radicolare e l’osso alveolare)
<br>
Interventi di “PICCOLA CHIRURGIA”
<br>
PROTESI FISSA e PROTESI MOBILE necessarie per il ripristino di elementi dentari mancanti o compromessi sia da un punto di vista estetico che funzionale. Nella nostra clinica vengono eseguite protesi di qualsiasi tipo, realizzate sia con tecniche tradizionali che moderne, a seconda della necessità e casistica
<br>
ORTODONZIA che ha l’obiettivo di correggere le anomalie muscolari, scheletriche e dentali favorendo, nel caso di pazienti in fase di sviluppo,  una crescita armonica delle basi ossee facciali mentre, nel caso di pazienti adulti, una corretta occlusione cosi da prevenire traumi parodontali e problemi all’articolazione temporo-mandibolare
<br>
GNATOLOGIA che si occupa dei problemi dell’articolazione temporo-mandibolare e di quelli posturali della mandibola. In collaborazione con l’ortodonzista e tramite l’utilizzo di strumenti quali bite, placche, lo specialista in gnatologia si pone l’obiettivo di risolvere o attenuare le problematiche quali mal di testa e del collo frequenti, dolori e tensioni muscolari, stati affaticamento muscolare
<br>
IGIENE/PROFILASSI e TRATTAMENTI COSMETICI 
<br>
DIAGNOSTICA e RADIOLOGIA tramite l’utilizzo di attrezzature in grado di fornire immagini ad altissima risoluzione riducendo al minimo l’esposizione ai raggi X a scopo diagnostico
<br><br>
<a href="http://clinicasmartino.it/wp-content/uploads/2014/09/Odontoiatria.pdf">Scarica la Brochure</a>
</more_info>